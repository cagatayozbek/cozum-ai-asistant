ANKARA ÇÖZÜM KOLEJİ

ANAOKULU VELİ BİLGİLENDİRME METNİ

Eğitim Anlayışımız

Vizyonumuz: Medeniyet şuuruna sahip, geleceği kuracak nesiller yetiştiren ve dünyaya esin kaynağı olan bir okul olmaktır.

Misyonumuz: Ülkesinin ve insanlığın geleceği ile ilgili sorumluluk hisseden, özgüveni gelişmiş, yüksek bir kültüre ve ahlaka sahip olmanın yanı sıra kendi medeniyet perspektifinden hareketle evrensel normlar üretebilen, temel insani değerlere sahip, hayatı ve olayları sorgulayıp kendi çıkarımlarını oluşturabilen, sanatsal ve sportif etkinliklerde bulunabilen, teknolojik gelişmelere yön verebilen ve yabancı dillerde etkin iletişim kurabilen mutlu ve erdemli bireyler yetiştirmektir.

Çözüm Eğitim Kurumları, çeyrek asrı aşan deneyimiyle eğitimdeki liderliğini sürdürmektedir. Çözüm Yayın Grubu, Çözüm Akademi Okulları, Çözüm Kolejleri ve Çözüm Kursları ile eğitim alanındaki birikimini tüm okullar ile paylaşarak, öğrencilerin en iyi eğitimi almasını sağlamayı hedefleyen kurumsal bir markadır. Eğitimin yalnızca akademik başarıyla sınırlı olmadığı anlayışıyla hareket eden Çözüm Eğitim Kurumları, öğrencilerin bireysel potansiyellerini keşfetmelerine, özgüven kazanmalarına ve geleceğe en iyi şekilde hazırlanmalarına katkıda bulunur.

Eğitimdeki yolculuğunda modern eğitim yaklaşımlarını ve eğitim teknolojilerini benimseyerek ilerleyen Çözüm Eğitim Kurumları, yenilikçi çözümler üreterek öğrenci ve öğretmenlerine kaliteli bir eğitim ortamı sunmayı ilke edinmiştir. Eğitim sürecini yalnızca bir kurum faaliyeti olarak değil, aileler ve öğretmenlerle iş birliği içinde yürütülen bir gelişim yolculuğu olarak görmektedir.

Çözüm Eğitim Kurumları Genel Merkezi Organizasyon Şeması ve Faaliyet Alanları

Genel Müdürlük

Koordinatörlük Birimleri

Uzmanlık Birimleri

Yabancı Dil Ofisi

Genel Merkez bünyesinde bulunan Genel Müdürlük, Koordinatörlük Birimleri, Uzmanlık Birimleri ve Yabancı Dil Ofisi, okulların her açıdan gelişimini desteklemek amacıyla çalışmalar yürütmektedir:

Okul Gelişim Çalışmaları: Okullarımızın eğitim kalitesini artırmak için düzenli olarak gerçekleştirilen değerlendirme ve iyileştirme çalışmaları gerçekleştirilmektedir.

Kurum Ziyaretleri: Genel merkez ile merkez kampüs arasındaki iş birliğini güçlendirmek, öğretmen, veli ve öğrenci görüşmelerini gerçekleştirmek, ayrıca genel değerlendirme ve iyileştirme çalışmalarına yönelik önerilerde bulunmak amacıyla yapılan ziyaretlerdir.

Veli Okul Gelişim Anketleri: Velilerimizin görüş ve önerilerini almak, eğitim-öğretim süreçlerindeki memnuniyetlerine yönelik geri bildirim almak amacıyla düzenlenir.

Öğretmen Okul Gelişim Anketleri: Öğretmenlerimizin eğitim-öğretim süreçlerindeki ve çalışma ortamlarındaki memnuniyetlerine yönelik geri bildirim almak amacıyla düzenlenir.

Öğrenci Okul Gelişim Anketleri: Öğrencilerimizin iyi olma hallerine katkı sağlayacak bir okul ortamı oluşturmak ve eğitim-öğretim süreçlerindeki memnuniyetlerini değerlendirmek amacıyla görüş ve önerilerini almak için düzenlenir.

Ders Programı





Nöbet Programı

Ders Saatleri: 09.00-16.30

Nöbet Sistemi: 08.30-17.30

Akşam Nöbeti: 16.30-17.30





















Uygulanan Programlar ve Yayınlar: Maarif Modeli, GEMS Programı ve Multibem Yayınları

MEB 2023 Vizyon Belgesi ve MEB 2024 Türkiye Yüzyılı Maarif Modeli’ne İlham Kaynağı Olan Okul

Anaokulunda keşfederek öğrenmek, öğrencilerin çevrelerini merak etmelerini ve kendi deneyimlerinden anlam çıkarmalarını sağlar. Bu süreç, onların özgüven kazanmalarını ve problem çözme becerilerini geliştirirken, aynı zamanda hayata dair önemli kavramları erken yaşta keşfetmelerine olanak tanır. 

Anaokulunda eğitim MEB Türkiye Yüzyılı Maarif Modeli’ ne uygun olarak yürütülmektedir. Ek olarak, öğrencilerin fen ve matematik alan becerilerini geliştirmek için GEMS programı uygulanmaktadır. Program Multibem Yayınları ile desteklenmektedir.

GEMS (Great Exploration in Math and Science-Matematik ve Fen Bilimlerinde Büyük Keşifler) GEMS etkinliklerinin amacı, temel bilimsel kavram ve yöntemleri açıklarken hayal gücünü etkilemektir. Bu program, çocukların doğal meraklarını harekete geçirerek keşfederek öğrenmelerini sağlar ve onların problem çözme, gözlem yapma gibi becerilerini geliştirir.

Multibem Yayınları, anaokulu seviyesindeki öğrencilerin gelişim süreçlerine uygun, eğlenceli ve öğretici materyaller sunan bir yayınevidir. Zengin içerikli kitaplar, etkinlik kitapları ve eğitim setleri ile çocukların erken yaşta dil, motor beceri, sosyal duygusal gelişim ve problem çözme yeteneklerini destekler.

İngilizce Eğitimi: Cambridge Yayınları ve BookR Platformu

Dilleri Konuşturan Okul

Okulumuzda, Çözüm Eğitim Kurumları Genel Merkezi Yabancı Dil Ofisi tarafından uygulanan eğitim sistemi, tüm Türkiye’deki Çözüm Kolejleri ve Çözüm Akademi Okullarında ortak olarak kullanılmaktadır. Bu kapsamda, öğrencilerimize en etkili yabancı dil eğitimini sunmak için, uzman akademik danışmanlık hizmeti almaktayız. Prof. Dr. Cem Balçıkanlı, yabancı dil süreçlerinin uygulanması ve takibi konusunda aktif olarak rol almaktadır.

İngilizce Ders İçeriği: Ana ders olarak "Main Course" derslerinde, dünya çapında kabul görmüş Cambridge Yayınları kullanılmaktadır. Bu yayınlar, öğrencilerimizin dil becerilerini daha verimli ve etkili bir şekilde geliştirmeyi hedeflemektedir.

Think& Talk Dersleri: Think& Talk dersleri, proje bazlı dersler olarak Yabancı Dil Ofisi tarafından özenle planlanmaktadır. Bu derslerde, dil sadece bir iletişim aracı olarak değil, kültür, sanat, bilim gibi tüm öğeleriyle birlikte ele alınır. Öğrenciler, hedef dilde dinleyerek ve konuşarak etkileşimli bir şekilde aktif olarak öğrenme sürecine katılmaktadır.

Okul öncesi dönemde öğrencilerimize "Language Shower-Dil Duşu" uygulaması yapılmaktadır. Bu yöntemle, çocuklarımız yabancı dile erken yaşta maruz bırakılmakta ve dil öğrenmeye karşı olumlu bir tutum geliştirmeleri sağlanmaktadır. Bu süreç, öğrencilerimizin doğal bir şekilde hedef dile aşina olmalarını ve dilsel yetkinliklerini geliştirmelerini hedeflemektedir.



Anaokulunda Kullanılan Dijital Platform: BookR online kitap okuma platformu kullanılmaktadır. 

Manevi Eğitim Uygulamaları

Değerleri Yaşatan Okul

Çözüm Koleji'nde manevi eğitim, öğrencilerin bilişsel, duygusal ve sosyal gelişimlerini dikkate alarak pedagojik açıdan uygun yöntemlerle sunulur. Okul öncesi dönemde, ailelerin ve öğrencilerin dış kaynaklara yönelmelerini engellemek amacıyla, öğrencinin ilgi ve ihtiyaçlarına uygun bir ortamda, uzman eğitimciler eşliğinde manevi eğitimin verilmesi büyük önem taşımaktadır. Bu süreçte, manevi eğitim, alanında uzman eğitimciler tarafından yürütülür ve öğrencilerin dini ve manevi değerlerle, okul öncesi döneme uygun bir şekilde tanışmaları sağlanır.

Anaokulunda eğitim süreci, öğrencilerin gelişim düzeylerine uygun olarak belirlenen aylık hedefler doğrultusunda yürütülmektedir.

3 Yaş: Bu yaş grubunda, temel oluşturmak amacıyla Kur'an-ı Kerim talimleri düzenlenir. Sınıfça yapılan etkinliklerle, öğrencilerin dikkat ve odaklanma becerileri gelişirken, harflerin öğretilmesi hedeflenir. Eğitim süreci, kısa sureler ve dualarla başlatılır.

4 Yaş: 4 yaş grubunda, öğrencilerin harfleri ve harflerin harekelerini öğrenmeleri hedeflenir. Kur'an-ı Kerim dersinde bireysel takipler gerçekleştirilir.

5 Yaş: 5 yaş grubunda, Kur'an-ı Kerim dersi bireysel olarak takip edilir ve her öğrencinin ilerlemesi gözlemlenir. Sene sonunda, 5 yaş öğrencileri için Kur'an-ı Kerim’e geçiş etkinliği düzenlenir.

Ayrıca, tüm yaş gruplarında adap ve nezaket kuralları gibi önemli değerler üzerine etkinlikler planlanır. Değerler eğitimi kapsamında, sevgi, saygı ve sorumluluk gibi temel değerler işlenmektedir.







EDUxLab Atölye Programı

Çözüm’de Bir Çocuk Yetişir, Gelecek Değişir.



“Bir çocuk yetişir, gelecek değişir” sloganı ile öğrencilerimizin çok yönlü bireyler olarak kendilerini yetiştirmesini önemsemekteyiz. Okulumuza özgü tasarlanan EDUxLab atölye programı doğrultusunda yürütülen çalışmalar bu nedenle oldukça önemlidir. EDUxLab'ın temelinde, öğrenmeyi gerçek dünya bağlamlarına oturtan ve öğrenciyi merkeze alan bir yaklaşım bulunmaktadır. Bu yaklaşım, öğrencilerin disiplinler arası projeler aracılığıyla anlam oluşturduğu, bilgiyi pasif bir şekilde almak yerine aktif olarak inşa ettiği bir öğrenme ekosistemi tasavvur eder. Bu ekosistem, geleneksel sınıf duvarlarını aşarak okulu, toplum ve endüstri ile entegre bir "öğrenme laboratuvarına" dönüştürmeyi amaçlar.

EDUxLab atölye programı kapsamında öğrencilerimizin Mühendislik, Bilim, Teknoloji ve Sanat ana başlıkları altında farklı disiplinlere ait bilgi ve becerileri edinmesi temel hedefimizdir.

Sarmal program tasarımı ile kurgulanan, periyotlu yapıya sahip program, yıl içerisinde dört dönem halinde yürütülmektedir. Bu sayede öğrencilerin farklı alanları deneyimlemesi sağlanır. Periyotlu yapıda MEB Eğitim-öğretim yılı takvimi esas alınır ve her periyot yaklaşık dokuz hafta sürmektedir. Periyotlara ilişkin diğer detaylar K12Net Ajanda modülü üzerinden paylaşılmaktadır. Ders içeriğine dair bilgilendirme mesajları yine K12Net üzerinden Ekran Mesajı olarak gönderilmektedir. Periyot boyunca edinilen kazanımlara uygun ölçme ve değerlendirme çalışmaları gerçekleştirilir. Anaokulu ve ilkokul kademelerinde eğitimin planlanması ve öğrenci gelişiminin takibi amacıyla kullanılan bu değerlendirme sonucunda öğrencilerimiz sertifika almaya hak kazanır. 











Sanat ve Spor Faaliyetleri

Sanat ve Sporda Yetenekleri Geliştiren Okul

Anaokulunda Sanat Faaliyetleri

Anaokulumuzda sanat eğitimi, çocukların becerilerini keşfettiği ve geliştirdiği keyifli bir süreç olarak önemsenmektedir. Görsel sanatlar, sadece bir ders değil, estetik bakış açısını, dikkati, sabrı ve problem çözme yeteneğini destekleyen bir deneyimdir. 

Seramik ve ahşap atölyeleri ile öğrenciler, el becerilerini geliştirirken üç boyutlu düşünme, motor kas becerilerini güçlendirme ve kendilerini sanatla ifade etme becerilerini kazanırlar.

Sanat eğitiminin temel hedefleri şunlardır:

Hayal gücünü geliştirme,

Özgün fikirler üretmeye teşvik etme,

Duygusal ifadeyi öğrenme,

Grup çalışmalarında iş birliği becerilerini kazandırma,

İnce motor becerilerini güçlendirme.

Sanat yoluyla, çocuklar alternatif çözümler üretme, kendi kararlarını verme ve sanatsal süreçlerden keyif almayı öğrenirler. Çözüm Koleji’nde sanat eğitimi, öğrencilerin hem bilişsel hem de duygusal gelişimlerine katkı sağlar.



Anaokulunda Spor Faaliyetleri

Beden Eğitimi dersi, öğrencilerimizin erken çocukluk döneminde fiziksel ve zihinsel gelişimlerini destekleyen, sağlıklı yaşam alışkanlıkları kazandıran önemli bir derstir. Okulumuzda, öğrencilerimizin yaş gruplarına ve kas yapısı gelişimlerine göre bireysel ihtiyaçları göz önünde bulundurularak beden eğitimi periyotları branşları belirlenmektedir. 

Beden Eğitimi dersinde eğitim dört periyotta uygulanmaktadır. Her bir periyot, öğrencilerin fiziksel becerilerini geliştirmeleri ve belirli kazanımlara ulaşmaları için planlanır. Her periyotta edinilen kazanımlar, özel ölçme ve değerlendirme yöntemleriyle izlenir ve öğrencilerin gelişimleri detaylı bir şekilde takip edilir. Anaokulu ve ilkokul kademelerinde eğitimin planlanması ve öğrenci gelişiminin takibi amacıyla kullanılan bu değerlendirme sonucunda öğrencilerimiz sertifika almaya hak kazanır.



Kapsamlı Gelişimsel Rehberlik Sistemi

Gelişimi Destekleyen Okul

Okulumuzda kapsamlı gelişimsel rehberlik sistemi uygulanmaktadır. Bu sistem kapsamında;

Öğrencinin akademik ve psiko-sosyal gelişimleri (girişkenlik, hedefe bilinçli yönelim vb.), motor becerileri (kalem tutma, resim çizme, makas kullanma vb.) aile durumları, tutum ve davranışları, ilgi ve yetenekleri gibi öğrenciye özgü her durumu yakından takip edebilmek amacıyla sınıf öğretmeni tarafından 15 günde bir hazırlanan Gelişim Gözlem Formları rehberlik birimi tarafından incelenerek bireysel rehberlik hizmeti sunulmaktadır.

Her periyotta* en az bir kez olmak üzere, öğrenciler ile bireysel görüşmeler gerçekleştirilmekte ve görüşmelerin değerlendirmeleri veliler ile paylaşılmaktadır.

Öğrencilerin gelişim dönemi özelliklerine ve ihtiyaçlarına yönelik bireyi tanıma teknikleri kapsamında projektif testler** uygulanmaktadır. Testlerin değerlendirilmesi veli ve öğrencilerle gerçekleştirilerek, okul ve aile iş birliği içerisinde öğrencilerin gelişimi desteklenmektedir.

Öğrenciler ile aylık olarak sınıf içerisinde rehberlik etkinlikleri gerçekleştirilmekte ve öğrencilerin sosyal rolleri öğreniş biçimleri, olumlu davranış geliştirme, eleştirel düşünme ve problem çözme gibi 21. yy. becerilerini geliştirme süreci takip edilmekte ve desteklenmektedir. 

Öğrencilerin gelişim dönemi özelliklerine ve ihtiyaçlarına yönelik psikolojik farkındalığı oluşturma ve ebeveyn-çocuk iletişimini desteklemek amacıyla yıl içerisinde velilere yönelik Çözüm Öğrenme Atölyesi düzenlenmektedir. Çözüm Öğrenme Atölyesi kapsamında seminerler, çalıştaylar ve atölyeler planlanmaktadır.

Öğrencilerin kendi ilgi, yetenek ve ihtiyaçları doğrultusunda okul içi ve okul dışı sosyal ve kültürel etkinliklere yönelmesine yardımcı olmak amacıyla; meslek tanıtım günleri ve uzmanlar tarafından tecrübe paylaşımları gerçekleştirilmektedir.















































*Bir eğitim- öğretim yılında 4 periyot bulunmaktadır.

**Çocuğun kendini nasıl algıladığı, duyguları, ailesi ve çevresi hakkındaki görüşleri ile ilgili bilgi toplamayı amaçlayan testlerdir.

Okul-Veli İletişimi

Öğrencilerimizle ilgili tüm bilgilendirmeler günlük, haftalık ve aylık periyotlarda velilerle düzenli olarak paylaşılmaktadır. Bu süreçte kullanılan iletişim kanalları; K12Net, SMS, WhatsApp bilgilendirme grupları ve telefon aramalarıdır.

Çözüm anaokulunda, öğrencilerin günlük davranışlarını takip etmek ve velilere anlık geri bildirim sağlamak amacıyla K12Net Öğrenci Davranış-Gözlemleri modülü kullanılmaktadır. Bu modül aracılığıyla öğrencilerin yemek yeme, uyuma ve etkinliklere katılım durumları değerlendirilerek günlük olarak velilere iletilmektedir.

Ayrıca, öğrencilerin gelişim süreçlerine yönelik genel bilgilendirmelerin yapıldığı veli toplantıları, her periyotta bir kez olmak üzere genel bilgilendirme veya bireysel görüşme formatında planlanmaktadır. Eğitim-öğretim sürecine yönelik rutin bilgilendirmelere ek olarak, her ay öğrencilerin aylık etkinliklerini içeren bültenler hazırlanarak velilerle paylaşılmaktadır.

Anaokulu Okul İçi Öğrenme Ortamları

Anaokulu öğrencilerimizin gelişimlerini desteklemek amacıyla, okul içi öğrenme ortamları, eğitim sürecinde aktif olarak kullanılmaktadır:

Kış Bahçesi

Okul Sera Alanı

3D Cep Sineması

Konferans Salonu

Mutfak

Uzay Havacılık Atölyesi

Ahşap Atölyesi

Seramik Atölyesi

Robotik Kodlama Atölyesi

Lego Atölyesi

Ayrıca, her periyot için okulumuza bir tiyatro grubu davet edilmektedir. 









Anaokulu Okul Dışı Öğrenme Ortamları

Anaokulumuzda, öğrencilerimizin yıl boyunca gerçekleştireceği geziler, dönem başında belirli gün ve haftalar doğrultusunda planlanmaktadır. Bu geziler arasında Kızılay Müzesi ve Trafik Parkuru Eğitimi gibi eğitici etkinlikler yer alacaktır. Çözüm Koleji’nde, öğrencilerimizin öğrenme deneyimlerini zenginleştirmek adına okul gezileri büyük bir öneme sahiptir ve bu tür etkinlikler öğrencilerimizin gelişimine önemli katkılar sağlamaktadır.

Portfolyo Sunum Günleri

Anaokulumuzda, öğrencilerimizin yıl boyunca katıldığı çeşitli etkinlikler ve uygulamalar, her dönemin sonunda düzenlenen portfolyo sunumları ile velilerle paylaşılmaktadır. Portfolyo sunumu, öğrencilerin gelişimlerini somut olarak gözlemlemeye olanak tanıyan önemli bir uygulamadır. Bu süreç, öğrencilerin sadece akademik değil, aynı zamanda sosyal ve duygusal gelişimlerini de ortaya koymayı amaçlamaktadır.

Sunumlarda, okul içi ve okul dışı öğrenme etkinlikleri, üç boyutlu sanat projeleri, İngilizce dersine yönelik aktiviteler ve erdemliler eğitimi kapsamında gerçekleştirilen uygulamalar yer almaktadır. Ayrıca, öğrencilerimizin yıl boyunca hazırladığı eserler paneller aracılığı ile sergilenmektedir. Sunumlar, randevu sistemi ile planlanarak, öğrenci ve veli etkileşimini güçlendirecek şekilde gerçekleştirilmektedir.



